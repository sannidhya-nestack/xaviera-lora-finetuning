La stalla è lì, dietro alla porta chiusa, subito dopo l'entrata nel cortile rustico in pendio, dall'acciottolato logoro e la cisterna in mezzo.
La porta è imporrita, verde un tempo, ora ha quasi perduto il colore, come la casa, quello gialligno dell'intonaco per cui appare la più vecchia e misera del sob o.
Questa mattina all'alba, la porta è stata chiusa da fuori col grosso catenaccio arrugginito, e il cavallo che era nella stalla è stato messo fuori e lasciato lì davanti chissà perché senza né briglia né bisacca, senza nemmeno la capezza.
Vi sta appaziente, quasi immobile, da parecchie ore.
Sente attraverso la porta chiusa l'odore della sua stalla lì prossima, l'odore del cortile,
e pare che di tanto in tanto, aspirandolo con le frogge dilatate, sospiri.
Risponde curiosamente a ogni sospiro un fremito nervoso del cuoio sulla schiena, dove è il segno d'un vecchio guidalesco.
Così, libero da ogni guarnimento, la testa e tutto il corpo, si può vedere come gli anni l'ha ridotto. La testa, quando la rialza, ha ancora unché di nobile ma triste. Il corpo è una pietà. Il dosso tutto nodi, s enti le costole, i fianchi aguzzi, spessa però ancora la criniera e lunga la coda, appena un po' spelata. Un cavallo che non può servire più a nulla per dir la verità.
Che cosa aspetta lì davanti alla porta?
Chi passando lo vede, e sa che il padrone è già partito dopo essersi portata via tutta la roba di casa
per andare ad abitare in un altro paese, pensa che qualcuno forse verrà per incarico di lui a ritirarlo,
benché lasciato così sguarnito di tutto, abbia piuttosto l'aria di un cavallo abbandonato.
Altri passanti si fermano a guardarlo e c'è chi dice di sapere che il padrone, prima di partire, ha cercato in tutti i modi di disfarsene, tentando in principio di venderlo anche a poco prezzo, poi offrendolo a tanti in dono, anche a lui, ma nessuno l'ha voluto nemmeno regalata, neppure lui.
Non mangiasse un cavallo, ma mangia.
È per il servizio che quello può ancora rendere così vecchio e malandato.
Siamo giusti.
Vi par che valga la spesa del fieno o anche un po' di paglia da dargli da mangiare?
Avere un cavallo e non sapere che farse ne deve essere pure un bell'impiccio.
Tanti per levarselo ricorrono al mezzo sbrigativo di ucciderlo.
Una palla di fucile costa poco, ma non tutti hanno il cuore di farlo.
Resta però da vedere se non è più crudele abbandonarlo così.
Certo, a vederlo ora davanti la porta chiusa di una casa vuota e deserta,
povera bestia, fa una gran pena.
Quasi quasi verrebbe voglia di andargli a dire in un orecchio che non stia più lì ad aspettare inutilmente.
Gli avesse almeno lasciato una corda al collo per portarlo via in qualche modo, ma niente.
Si vede che i guarnimenti quelli si ha trovato da venderli, servono.
Forse però se li sarebbe venduti lo stesso, chiunque se lo sarebbe preso per poi lasciarlo nudo ugualmente in mezzo a un'altra strada.
Intanto, oh, guardate le mosche!
E quelle non si dirà mai che in tanta disdetta lo vogliono abbandonare.
E il povero cavallo, se fa qualche movimento, è soltanto con la coda per cacciare quando si sente pinsato più forte,
cosa che gli avviene di frequente, ora che non ha più tanto sangue da dar loro a succhiare facilmente.
Ma già s'è stancato di star ritto sulle zampe, e si piega con pena sui ginocchi per
riposarsi a terra, sempre con la testa verso la porta. Non può proprio pensare d'esser libero.
Ma già, un cavallo, anche quando l'abbia davvero la libertà, gli è forse dato di farsene un'idea?
L'ha e ne gode senza pensarci. Quando gliela levano, da prima per istinto si ribella,
poi, addomesticato, si rassegna e adatta.
Forse quello, nato in qualche stalla, libero non è stato mai ; sì, da giovane in campagna, probabilmente lasciato a pascolare sui prati, ma libertà per modo di dire, prati chiusi da staccionate, seppure c'è stato, che ricordo può più averne?
Sta lì, a terra, finché la fame non lo spinge a rimettersi con maggior stento in piedi.
E poiché è da quella porta, dopo una così lunga attesa, non spera più aiuto, volta la testa a guardar di lato lungo la strada del sob o.
Nitrisce, raspa con uno zoccolo, più di questo non sa fare.
Ma deve essere convinto che è inutile, perché poco dopo sbruffa e scuote il capo, poi, incerto, muove qualche passo.
C'è ormai più di un curioso che sta a osservarlo.
pure in campagna, dove sia coltivata, non si ammette che un cavallo vada libero,
figurarsi poi in mezzo a un abitato dove ci sono donne e bambini.
Un cavallo non è come un cane che può restare senza padrone e se va per via nessuno ci fa caso.
Un cavallo è un cavallo, e se non lo sa, lo sanno gli altri che lo vedono,
il corpo che ha, molto, molto più grande di quello di un cane, ingombrante,
un corpo che non riesce mai a ispirare un'intera confidenza,
e da cui tutti, tutti ci si guarda perché tutta un tratto non si sa mai,
uno sfaglio imprevedibile.
E poi con quegli occhi, con quel bianco che a volte si scopre feroce e insanguinato,
occhi così tutti specchianti, con un brio di guizzi e certi baleni che nessun comprende,
d'una vita sempre in ansia che può adombrarsi di nulla.
Non è per ingiustizia, ma non sono gli occhi di un cane, umani, che chiedono scusa o pietà, che sanno anche fingere con certi sguardi a cui la nostra ipocrisia non ha più nulla da insegnare. Gli occhi di un cavallo ci vedi tutto, ma non ci puoi leggere nulla.
È vero che questo, così mal ridotto com'è, non pare a nessuno che possa essere pericoloso, ma comunque perché impicciarsene? Vada pure. Se qualcuno sarà molestato, ci penserà lui a scostarlo, a cacciarlo, o ci penseranno le guardie. Ragazzi, non tirate sassi, vedete che non ha più nulla addosso. Così libero e sciolto se piglia la fuga, chi lo para?
Stiamo piuttosto a vedere tranquillamente dove va.
Ecco, prima da uno là che fabbrica pasta al tornio
e la tiene stesa ad asciugare all'aperto
su certi telai di rete posati su cavalletti traballanti.
Oddio, se s'accosta li fa cadere.
Ma il pastaio accorre in tempo a pararlo e lo spinge via.
Sacrum, di chi è questo cavallo?
I monelli non reggono più, gli corrono dietro gridando, ridendo.
Un cavallo scappato?
No, abbandonato.
Come abbandonato?
Bah, così, lasciato dal padrone, libero.
Ah sì?
Allora un cavallo che se ne va a spasso per conto suo per le vie del paese?
È via, d'un uomo si vorrebbe sapere se non è pazzo, ma d'un cavallo, che volete sapere?
Un cavallo sa soltanto che ha fame.
Ora più là, allunga il muso verso un bel cesto di insalata, esposto fra tanti altri davanti alla bottega di un erbivendolo.
È respinto malamente anche da lì.
Alle botte è avvezzo, e se le prenderebbe in pace, se poi con questo lo lasciassero mangiare?
"Ma proprio non vogliono che mangi"
Più resiste per dimostrare che non gli importa delle botte
E più gli storcono il collo per tenergli il muso lontano da quel bel cesto di insalata
E la sua ostinazione fa ridere
Ma ci vuol tanto a comprendere che quell'insalata
È lì esposta per essere venduta a chi voglia mangiarsela
È una cosa così semplice
E perché il cavallo dimostra di non comprenderla
Tutte quelle risa sguaiate
Bistia! Non ha neppure un filo di paglia da mangiare e vorrebbe l'insalata.
Nessuno si immagina che una bestia dal canto suo può vedere in tutt'altro modo veramente più semplice la cosa, ma ha nulla da fare.
E il cavallo se ne va col seguito di tutti quei monelli, i quali, dopo la bella dimostrazione data di sapersi pigliare le botte così in pace, chi li tiene più?
Gli fanno attorno una gazzarra di inferno, tanto che il cavallo a un certo punto si ferma stordito come per cercare il modo di farla finita.
Accorre un vecchio ad ammunire i monelli che coi cavalli non si scherza.
Vedete come si è fermato?
E il vecchio alza una mano verso il collo del cavallo per placarlo e rassicurarlo.
Ma subito questo dà un balzo sghembo, drizzando le orecchie.
Il vecchio, che non se l'aspetta, dapprima ci resta male, ma poi vede in quell'atto la prova di quanto ha detto e ripete.
Ecco, vedete?
La prova giova per un momento, i monelli riprendono a seguire il cavallo tenendosi a distanza.
Dove va?
Avanti.
Senza più osare accostarsi ad altre botteghe, attraversa tutta la strada del so o in cima al colle,
e dove questa comincia a discendere, disabitata per un lungo tratto, si riferma indeciso.
È chiaro che non sa più dove andare.
Spira, in quel tratto di strada, un po' di vento, e il cavallo alza la testa, come a berlo, e socchiude gli occhi, forse perché vi sente l'odore dell'erba lontana, dei campi.
Resta lì, fermo, a lungo, così, con gli occhi socchiusi, e il ciuffo, che ai soffi di quel vento, gli si muove lieve sulla fronte dura.
Ma non commuoviamoci. Non dimentichiamo la fortuna che ha quel cavallo come ogni altro, la fortuna d'esser cavallo.
Se i primi monelli si sono alla fine stancati di starlo a guardare, e se ne sono andati, altri e altri in più gran numero gli fanno allegro codazzo, quando sul tardi, venendo chissà da dove come nuovo, stranamente esaltato da un'ebbra impazienza per la fame, ecco a testa alta, si presenta in mezzo al corso principale del paese, e si pianta lì,
Grattando con uno zoccolo il duro lastricato come per dire
Comando che mi si porti subito da mangiare qua, qua, qua
Fischi, applausi, risa, gridi di ogni genere si levano a quel gesto imperioso.
La gente accorre lasciando i tavoli del caffè, le botteghe.
Tutti vogliono sapere di quel cavallo, scappato, non scappato, abbandonato.
Finché le guardie si fanno largo tra l'aressa, l'una afferra per la criniera il cavallo e lo trascina via, mentre l'altra impedisce ai monelli di seguirlo, ributtandoli all'indietro.
Condotto fuori dall'abitato, dopo le ultime case e le fabbriche, passato il ponte, il cavallo che non si è reso conto.
di nulla una sola cosa avverte, l'odore dell'erba, questa volta vicina, là sulle prode della strada
oltre il ponte che conduce alla campagna. Perché tra le tante disgrazie che gli possono occorrere,
capitando sotto gli uomini, un cavallo ha almeno sempre questa fortuna, che non pensa a nulla,
nemmeno d'esser libero, né dove o come andrà a finire nulla.
Lo cacceranno dappertutto, lo butteranno a sfracellarsi in un burrone?
Ora per il momento mangia l'erba della proda.
La sera è mite, il cielo è stellato.
Domani sarà quel che sarà, non ci pensa.
